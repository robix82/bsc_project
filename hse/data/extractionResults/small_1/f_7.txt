file type: PDF

date: 2015-03-13T09:59:11Z
pdf:unmappedUnicodeCharsPerPage: 0
pdf:PDFVersion: 1.4
pdf:docinfo:title: d
xmp:CreatorTool: QuarkXPress(R) 9.54r1
pdf:docinfo:custom:XPressPrivate: %%DocumentProcessColors: Cyan Magenta Yellow Black
%%EndComments
pdf:hasXFA: false
access_permission:modify_annotations: true
access_permission:can_print_degraded: true
XPressPrivate: %%DocumentProcessColors: Cyan Magenta Yellow Black
%%EndComments
dcterms:created: 2015-03-13T09:58:20Z
Last-Modified: 2015-03-13T09:59:11Z
dcterms:modified: 2015-03-13T09:59:11Z
dc:format: application/pdf; version=1.4
title: d
xmpMM:DocumentID: uuid:8bd3161e-b3d0-fd4d-a4db-e44708dcc056
Last-Save-Date: 2015-03-13T09:59:11Z
pdf:docinfo:creator_tool: QuarkXPress(R) 9.54r1
access_permission:fill_in_form: true
pdf:docinfo:modified: 2015-03-13T09:59:11Z
meta:save-date: 2015-03-13T09:59:11Z
pdf:encrypted: false
dc:title: d
modified: 2015-03-13T09:59:11Z
pdf:hasMarkedContent: false
Content-Type: application/pdf
meta:creation-date: 2015-03-13T09:58:20Z
created: 2015-03-13T09:58:20Z
access_permission:extract_for_accessibility: true
access_permission:assemble_document: true
xmpTPg:NPages: 40
Creation-Date: 2015-03-13T09:58:20Z
pdf:hasXMP: true
pdf:charsPerPage: 86
access_permission:extract_content: true
access_permission:can_print: true
producer: QuarkXPress(R) 9.54r1
access_permission:can_modify: true
pdf:docinfo:producer: QuarkXPress(R) 9.54r1
pdf:docinfo:created: 2015-03-13T09:58:20Z
content:

Guida per i pazienti

Quelli con l’arcobaleno

Meglio informati
sul sonno e i suoi disturbi



Tutte le guide Mepha sono disponibili al sito www.mepha.ch
Per scandire il «QR-Code» con lo smartphone occorre un’applicazione
scaricabile per esempio nell’App Store alla voce «Scan» o «QR».

Stato dell’informazione: febbraio 2015



Cosa si intende per sonno? 3

Le fasi del sonno 5

Perché abbiamo bisogno di dormire? 7

Di quanto sonno ha bisogno l’uomo? 8

Il nostro sonno si modifica 9

Fattori esterni che influenzano il sonno 10

Disturbi del sonno 11

Quando il sonno non arriva (insonnia) 14

Disturbi funzionali del sonno 15

Disturbi del sonno di origine organica 18

Apnee durante il sonno 19

Disturbi motori durante il sonno 21

Movimenti degli arti inferiori 22

Gambe senza riposo 23

Cosa posso fare personalmente? 24

Indice

«Il sonno e i suoi disturbi» 1



Medicamenti contro i disturbi del sonno 25

Consigli per conciliare il sonno 28

Test di Epworth: tendenza ad assopirsi 30

Test breve: disturbi del sonno 32

Test sulla predisposizione allo stress 33

2 Guida per i pazienti 



Cosa si intende per sonno?

«Il sonno e i suoi disturbi» 3

Il sonno svolge un ruolo preminente nella nostra vita – 
infatti, passiamo all’incirca un terzo della nostra vita dor-
mendo. Il sonno per noi è un evento naturale. Nel sonno, 
la nostra attività fisica è minima e percepiamo appena ciò
che ci circonda.

Tutte le funzioni del nostro organismo, e pertanto anche 
il sonno, si svolgono secondo un ritmo scandito soprattutto
dalla luce diurna.

Nel buio, aumenta la secrezione dell’ormone melatonina
da parte della ghiandola pineale (epifisi) dell’encefalo. 
La melatonina segnala all’organismo che è arrivata l’ora per
dormire. Anche il sonno stesso è regolato da un ritmo.

Nel sonno si distinguono diverse fasi, che si ripetono più 
volte durante la notte. 



4 Guida per i pazienti 

Nelle prime ore della notte domina soprattutto la fase di 
sonno profondo, poi, successivamente, la cosiddetta fase
REM, la fase dei sogni. Con la sigla REM si indica la fase 
caratterizzata dai movimenti oculari rapidi («rapid eye move-
ments»). Il sonno profondo favorisce soprattutto la rigenera-
zione delle funzioni dell’organismo. I sogni contribuiscono 
a elaborare il vissuto e ad archiviarlo nella memoria. 

La durata del sonno e le sue fasi, tra l’altro, dipendono anche
dall’età. I neonati hanno un fabbisogno di sonno che va fino
alle 18 ore, la maggior parte delle quali è occupata dai sogni.
Con l’aumentare dell’età, la necessità di dormire diminuisce,
con un accorciamento della fase REM. 

Tra coetanei, il fabbisogno di sonno differisce a seconda delle
persone, e con l’età esso continua a diminuire!

*20

18

16

14

12

10

8

6

4

2

0

Età

1
 s
e
tt
im
a
n
a

Durata media del sonno nei bambini e negli adolescenti

* ore di sonno

settimane �

mesi �

anni �

1
 m
e
si

3
 m
e
si

6
 m
e
si

9
 m
e
si

1
2
 m
e
si

1
8
 m
e
si

2
 a
n
n
i

3
 a
n
n
i

4
 a
n
n
i

5
 a
n
n
i

6
 a
n
n
i

7
 a
n
n
i

8
 a
n
n
i

9
 a
n
n
i

1
0
 a
n
n
i

2
1
 a
n
n
i



Le fasi del sonno

«Il sonno e i suoi disturbi» 5

Il sonno sano in un adulto può essere suddiviso in tre diverse
fasi: stato di veglia, sonno non-REM e sonno REM. Durante
la notte, queste fasi si alternano in una successione regolare. 

Nello stato di veglia tranquilla, appena dopo essersi cori-
cati, il nostro cervello è ancora relativamente attivo. I nostri
occhi si muovono e i nostri muscoli conservano una certa
tensione. Entro 30 minuti circa scivoliamo nel sonno non-
REM, 1°stadio. La nostra attività cerebrale rallenta, i nostri
occhi si muovono in modo lento e pendolare, il tono mu-
sco  lare diminuisce.

Ore

Tra sogno e sonno profondo – l’attività cerebrale durante il sonno

Dormendo sette-otto ore in una notte, l’uomo attraversa quattro volte le diverse 

fasi del sonno. Tuttavia nella seconda parte della notte non sperimentiamo più le fasi

di sonno profondo, ma rimaniamo nel mondo dei sogni delle fasi di sonno leggero.

Veglia

Soglia
REM

Stadio 1

Stadio 2

Stadio 3

Stadio 4

0 1 2 3 4 5 6 7 8

� Fase di addormentamento � Fase di sonno profondo

� Fase di sonno leggero � Sogni



Quanto più diminuisce l’attività di queste parti corporee,
tanto più profondo è il sonno in cui cadiamo. In termini 
medici, raggiungiamo gli stadi di sonno non-REM 2, 3 e 4.
Gli stadi 3 e 4 vengono anche definiti stadi di sonno pro-
fondo.

La prima fase di sonno profondo della notte normalmente
termina dopo 1–2 ore. Un movimento corporeo dà inizio 
al sonno REM. Probabilmente, in questa fase i nostri sogni
sono particolarmente intensi. Il sonno REM deve il suo nome
ai rapidi movimenti oculari che caratterizzano questa fase 
del sonno. Il nostro tono muscolare in questa condizione si
azzera. Soltanto i muscoli indispensabili per il mantenimento
della vita, come per esempio il cuore e il diaframma, conti-
nuano il loro lavoro. Questa prima fase REM della notte di
solito dura soltanto pochi minuti.

In seguito, si alternano fasi non-REM e fasi REM. Il susse-
guirsi di entrambe le fasi viene anche definito un ciclo. 
Ogni notte, abbiamo da tre a cinque di questi cicli. Dormi a -
mo davvero profondamente soltanto durante i primi due 
cicli della notte, poi il nostro sonno si fa più leggero e le fasi
REM si allungano.

6 Guida per i pazienti 



«Il sonno è per l’uomo nel suo insieme 
ciò che la ricarica significa per l’orologio.» (Arthur Schopenhauer)

Il sonno in quantità e in qualità sufficienti è, pertanto, 
la base per l’equilibrio interiore, la forma fisica e la salute.

Una carenza di sonno che si protrae per lungo tempo deter-
mina molte conseguenze: sia una maggiore sonnolenza 
diurna che si accompagna a caduta del rendimento e diffi-
coltà di concentrazione, sia maggiori irritabilità e irrequie-
tezza che possono sfociare nella depressione.

Dal punto di vista fisico, una carenza di sonno si ripercuote
soprattutto sul sistema immunitario, causando una maggiore
predisposizione alle infezioni.

Perché abbiamo bisogno di dormire?

«Il sonno e i suoi disturbi» 7



Il fabbisogno medio di sonno dell’adulto si aggira sulle 
7–8 ore.

Se, a causa di una malattia o durante un periodo di stress, 
iniziamo a non dormire più o troppo poco, e se queste condi-
zioni si protraggono per un certo tempo, ben presto si mani-
festeranno i segni della carenza di sonno. 

Tuttavia, anche la situazione contraria – cioè un eccessivo 
bisogno di dormire – con addormentamento involontario 
anche durante il giorno nonostante un sufficiente periodo 
di riposo notturno, è spesso l’espressione di un serio disturbo
del sonno. 

Fabbisogno individuale di sonno
Ci sono differenze individuali per quanto riguarda la durata
del sonno, che, insieme alla qualità del sonno, è influenzata
da fattori ereditari. 

Durante i periodi di particolare benessere, quando si è di
buon umore, l’uomo ha bisogno di dormire meno rispetto 
ai tempi in cui l’umore è peggiore. 

Di quanto sonno ha bisogno l’uomo?

8 Guida per i pazienti 



«Il sonno e i suoi disturbi» 9

Il nostro bisogno di dormire cambia con l’età: invecchiando,
dormiamo meno e meno profondamente. È un cambiamento
naturale.

Un neonato dorme ancora 16 ore al giorno. Durante le venti-
quattro ore si sveglia da tre a quattro volte, e il suo ritmo non
rispetta le abitudini di vita dei genitori. 

Ma crescendo i bambini dormono meno e il loro principale
periodo di sonno si sposta nelle ore notturne. Dopo il quinto
anno di vita, non necessitano più neanche del sonno pome-
ridiano. 

I giovani adulti nell’arco delle 24 ore giornaliere dormono 
in media tra le sette e le nove ore. Passano ancora all’incirca
un quarto della notte nelle fasi di sonno profondo. Tuttavia,
fino all’età di 50 anni, questa frazione tende a diminuire 
rapidamente. A quest’età dormiamo profondamente ancora
soltanto per il 5% della notte. L’addormentamento dura un
po’ di più, ci svegliamo più frequentemente, e talora tornia-
mo ad avere bisogno di un piccolo periodo di riposo diurno.  

Con la diminuzione del fabbisogno di sonno con l’età, 
le fasi oniriche e le fasi di sonno profondo diminuiscono e 
si accorciano sempre di più. Ne consegue che il sonno in età
avanzata è molto più sensibile ai disturbi e i risvegli sono 
più frequenti. Il sonno, negli anziani, è notevolmente più 
delicato rispetto alla gioventù. Ne vengono compromessi sia
la qualità, sia la quantità. 

Il nostro sonno si modifica



Un ritmo del sonno particolarmente disturbato è quello 
delle persone che lavorano a turni. Il continuo cambio degli
orari di lavoro – talora al mattino, talora al pomeriggio, 
talora di notte – accorcia il loro sonno e altera il loro orologio
biologico, il ritmo circadiano. 

Anche problemi psichici o fisici possono alterare in via tran-
sitoria l’equilibrio del nostro sonno.

Fattori esterni che influenzano il sonno

10 Guida per i pazienti 



«Il sonno e i suoi disturbi» 11

I problemi del sonno sono molto diffusi. Secondo alcune 
stime, il 20–30% della popolazione dei paesi occidentali 
industrializzati soffre occasionalmente di disturbi della 
fase di induzione o di quella di mantenimento del sonno. 
Ma un adulto su 10 già presenta un disturbo cronico del 
sonno, tale da compromettere notevolmente il suo rendi-
mento diurno. 

Attualmente si distinguono circa 80 diversi disturbi del 
sonno. Le cause possono avere un’origine sia sociale, sia psi-
chica, sia fisica. Le malattie classiche degli organi interni 
o del sistema nervoso si accompagnano spesso a disturbi 
del sonno.

Tra i disturbi del sonno si annoverano:
� modificazioni della durata del sonno

(sonno troppo breve o troppo lungo)
� modificazioni dell’architettura del sonno

(per esempio, mancanza delle fasi di sonno profondo)
� modificazioni della qualità del sonno (sonnambulismo) 
� disturbi dell’induzione o del mantenimento del sonno
� disturbi combinati del sonno. Le forme miste sono 

frequenti soprattutto nell’età avanzata.

Un sonno disturbato si manifesta in vari modi. L’addormen -
tamento richiede un tempo interminabile, durante la notte 
ci si sveglia più volte e si resta svegli a lungo. 

Alcune persone manifestano una sudorazione eccessiva, 
altre devono ripetutamente recarsi in bagno. Dopo il risve-
glio la nuca è contratta e i muscoli sono dolenti. Ci si sente
stanchi ed esausti, talvolta succede perfino di addormentarsi
di giorno, senza volerlo. Si fatica di più a concentrarsi e il
rendimento non è più quello di prima. La persistente caren-
za di sonno interferisce con l’umore: ci si sente indisposti,
ansiosi e depressi.

I disturbi del sonno che persistono oltre 14 giorni e a causa
dei quali viene a mancare l’effetto di ristoro del sonno costi-
tuiscono un motivo per consultare un medico.

Disturbi del sonno



Fattori di rischio per i disturbi del sonno

Durata dei disturbi del sonno
La classificazione internazionale dei disturbi del sonno, 
in base alla loro durata, distingue i seguenti gradi di gravità:
� Disturbi acuti del sonno: hanno una durata 

di 4 settimane o meno
� Disturbi non acuti del sonno: con durata di oltre 

4 settimane, ma meno di 6 mesi
� Disturbi cronici del sonno: con durata di 6 mesi o più 

12 Guida per i pazienti 

Età I disturbi del sonno aumentano con l’età. 
Il 65% delle persone con più di 65 anni 
si lamenta di non dormire a sufficienza 
oppure ha problemi di sonno.

Sesso Fino all’età di 40 anni, donne e uomini 
sono colpiti all’incirca con la stessa fre-
quenza. In seguito, la percentuale femmi-
nile aumenta rispetto a quella maschile 
fino a un rapporto di 3:2. La causa di 
questo fenomeno è da ricercarsi da un 
lato nei disturbi del sonno causati dai 
cambiamenti ormonali della menopausa, 
dall’altro nel fatto che probabilmente 
le donne hanno un maggiore fabbisogno 
di sonno rispetto agli uomini.

Altre malattie La presenza di altre malattie, organiche 
o psichiche, spesso si accompagna a 
disturbi del sonno.

Lavoro a turni Più della metà dei lavoratori a turni che 
lavorano anche di notte riferisce disturbi 
del sonno.



«Il sonno e i suoi disturbi» 13

I disturbi acuti e non acuti del sonno spesso scompaiono
quando la causa scatenante (per esempio, una malattia o par-
ticolari fattori di stress) si risolve. Tuttavia, non è raro osser-
vare che il disturbo del sonno, entro poche settimane dal suo
inizio, si svincola dalle cause scatenanti rendendosi autono-
mo. In questo caso cessa il ruolo di questi fattori e il disturbo
del sonno si cronicizza.

I disturbi cronici del sonno fanno parte dei disturbi «ostinati».
In questo tipo di disturbi una guarigione spontanea, senza
trattamento, si verifica molto raramente. Infatti, i due terzi
dei pazienti con gravi disturbi del sonno riferiscono di sof-
f ri rne già da più di 1 anno e nel 40% dei casi da più di 5 anni.
I pazienti con disturbi del sonno seguiti negli ambulatori 
di medicina del sonno hanno i loro disturbi in media da più
di 12–14 anni! 

Il circolo vizioso dei disturbi cronici del sonno

Reazione dell’organismo:

tensione, stato di veglia 

o insonnia

Esperienza: i disturbi del

sonno compaiono senza 

un motivo identificabile, 

e in modo imprevedibile

Sentimenti: irritazione, 

rabbia, sensazione di impo-

tenza, rassegnazione

Pensiero: sicuramente, 

neanche stasera riuscirò 

ad addormentarmi



Nel linguaggio medico si usa il termine «insonnia», 
per definire le difficoltà di induzione e mantenimento del
sonno. «Insonnia», ossia «non sonno», descrive l’incapacità
di dormire.

L’insonnia è ritenuta una seria malattia con notevoli conse-
guenze negative sullo stato di salute. 

Quando il sonno non arriva (insonnia)

14 Guida per i pazienti 



«Il sonno e i suoi disturbi» 15

Sono disturbi del sonno dovuti prevalentemente a cause
esterne e/o psichiche.

Disturbi del sonno dovuti a cause esterne
� Cambiamenti delle abitudini del sonno o dei ritmi 

del sonno
� Stanza da letto insolita, percezioni sensoriali insolite 

(rumori, luminosità), clima insolito
� Cambiamenti dei ritmi (cambio tra lavoro diurno e not-

turno, viaggi in aereo con cambiamento del fuso orario)
� Disturbi del sonno causati da farmaci
� Stimolanti, anoressizzanti

Disturbi del sonno dovuti a cause che risiedono nella psiche
La maggior parte dei disturbi dell’induzione e del manteni-
mento del sonno deriva da cause psichiche. Vengono definiti
«disturbi psicogeni del sonno». In particolare si riconosce il
ruolo della depressione, che impedisce di addormentarsi alla
sera e sveglia presto al mattino.

Uno dei fattori principali che danno origine a questo tipo 
di disturbi dell’induzione e del mantenimento del sonno 
è lo stress. A tutti sarà successo, dopo situazioni stressanti, 
di ritrovarsi sdraiati nel letto con i pensieri che girano 
sempre intorno allo stesso argomento, e di non riuscire ad
addormentarsi.

� Fattori scatenanti sono i conflitti e gli stress acuti e 
cronici: le normali reazioni di lutto, stati depressivi di 
tipo reattivo, autoaccuse, sensi di colpa.

� Anche le situazioni di attesa ansiosa, come nei giorni 
precedenti un esame o se si è di fronte a difficoltà insor-
montabili.

� Il disturbo del sonno viene rinforzato dalla preoccupazione
ossessiva del volersi addormentare. Si perde così il naturale
abbandonarsi passivo al sopraggiungere del sonno.

I disturbi funzionali del sonno



Disturbi del sonno correlati ad altri problemi psichici
1. Malattie depressive
I disturbi del sonno possono essere precursori o anche sinto-
mi di una depressione. La maggior parte delle persone col-
pite non riesce ad addormentarsi facilmente. Si svegliano più
spesso durante la notte e si risvegliano al mattino prima del
solito. Pensieri tormentosi impediscono loro di dormire.
Molti si lamentano di fare brutti sogni. Quando si diagnosti-
cano questi disturbi del sonno, in ogni caso, deve essere trat-
tata anche la malattia di base.

Le depressioni rappresentano la causa più frequente di 
disturbi del sonno.

2. Disturbi ansiosi
Anche i disturbi d’ansia spesso si accompagnano a problemi
di induzione e di mantenimento del sonno. Chi ne è inte-
ressato si sveglia di notte con batticuore, sudorazione profusa
e difficoltà a respirare. A volte la causa è un incubo, ma tal-
volta questi attacchi di panico si manifestano anche sponta -
neamente. Le loro paure e i pensieri ossessivi impediscono 
a molti di riaddormentarsi. Anche questi impedimenti del
sonno oggigiorno sono trattabili.

3. Disturbi del sonno dopo gravi eventi
Gravi avvenimenti traumatici – come per esempio infortuni,
violenza, abusi, avvenimenti bellici o catastrofi naturali –
perseguitano le persone spesso per tutta la vita. Si parla allora
di una «sindrome da stress post-traumatico». Durante il giorno
si può riuscire a rimuovere questi avvenimenti e queste im-
magini; di notte però spesso tornano di nuovo, incontrolla-
bili dalla volontà, sotto forma di sonno disturbato, di paure,
di sogni e di incubi. Durante l’elaborazione di tali avveni-
menti gli interessati possono essere aiutati con un trattamen-
to psicoterapeutico.

16 Guida per i pazienti 



«Il sonno e i suoi disturbi» 17

4. Dipendenza dall’alcool
Il continuo consumo d’alcool può disintegrare la normale 
architettura del sonno. Anche se sotto l’influenza dell’alcool
ci addormentiamo più rapidamente, a lungo termine le fasi
di sonno profondo e le fasi REM vengono soppresse.

5. Disturbi del sonno nel caso di dipendenza da sonniferi
Assumendo per lunghi periodi dei sonniferi, l’organismo può
abituarsi a questo aiuto farmacologico all’addormentamento.
Pertanto, spesso occorre aumentare la dose del medicamento
perché l’organismo non risponde più come prima alla sua 
assunzione. Dopo la sospensione del sonnifero spesso si mani-
festa un’insonnia ancora più grave rispetto a quella di cui si
soffriva prima dell’assunzione. Questi disturbi possono per-
sistere per periodi prolungati e possono causare vertigine, 
irrequietezza e nausea durante il giorno. 

6. Disturbi del sonno nel caso di dipendenza da sostanze 
stimolanti
L’assunzione di sostanze cosiddette «stimolanti» (eccitanti),
come per esempio le anfetamine, la nicotina, la caffeina o 
gli anoressizzanti, può accorciare il sonno o sopprimerlo del
tutto. 

Anche i principi attivi di alcuni medicamenti stimolanti,
come la teofillina, possono avere conseguenze negative sulla
qualità del sonno. 



18 Guida per i pazienti 

Accanto ai disturbi psicogeni esistono anche disturbi di 
origine organica che possono causare difficoltà di induzione
e mantenimento del sonno, per esempio la «sindrome delle
gambe senza riposo» («Restless-Legs-Syndrome»). 

Ecco alcune cause organiche che danno origine a disturbi 
del sonno:
� malattie del sistema nervoso centrale
� malattie generali e metaboliche (per esempio le fasi di 

ipoglicemia notturna dei diabetici, l’ipertiroidismo)
� sindromi dolorose

Disturbi del sonno di origine organica



«Il sonno e i suoi disturbi» 19

Apnee durante il sonno

Al primo posto tra i disturbi del sonno associati a un 
aumento della sonnolenza diurna si trova la «sindrome da
apnea notturna».

Per molto tempo, l’importanza degli episodi di apnea durante
il sonno è stata sottovalutata. Oggigiorno è stato confermato
che la sindrome da apnea notturna è diffusa almeno quanto
il comune diabete.

I pazienti hanno l’impressione soggettiva di avere dormito 
a lungo durante la notte, ma durante il giorno sono molto
stanchi. La sindrome da apnea notturna è caratterizzata dal
verificarsi di centinaia di pause respiratorie durante la notte.

Vie respiratorie libere

senza restringimento

Il restringimento delle 

vie respiratorie causato dal

rilassamento dei muscoli

porta a episodi di apnea 

durante il sonno.



Succede che le vie aeree superiori collassano e il livello di 
ossigeno del sangue diminuisce. Questo fenomeno è accom-
pagnato da una reazione di risveglio, talmente breve che 
l’interessato non arriva a percepirla coscientemente. A sua
volta, ciò porta a una diminuzione della frazione di sonno
profondo e REM, che è quella più importante per il riposo
durante il sonno. 

L’organismo reagisce immediatamente per porre fine alla 
situazione pericolosa, «risvegliando» la persona che dorme, 
e aumentando il tono muscolare per farlo respirare a fondo.
Questo meccanismo alterato del respiro si ripete molte volte
durante la notte, appena l’interessato dorme profondamen-
te e si rilassa. A causa di queste frequenti, brevi reazioni di 
risveglio, il suo sonno è talmente frammentato da portare a
una sonnolenza diurna estrema, insormontabile. Gli interes-
sati non trovano una spiegazione, perché spesso non si accor-
gono di «svegliarsi» continuamente durante la notte. Un test
di Epworth potrebbe fornire indizi di un disturbo del sonno
notturno (vedi p. 30).

La sindrome delle apnee nel sonno colpisce gli uomini 
(4 percento) circa il doppio delle donne (2 percento). Per ora
si sa piuttosto poco riguardo alle cause di questa sindrome,
tuttavia si conoscono alcuni fattori di rischio che favoriscono
l’insorgere della malattia. Tra i possibili fattori di rischio 
si annoverano anche sovrappeso, situazioni anatomiche di 
restringimento nel settore nasofaringeo, alcol, fumo e 
l’appartenenza al sesso maschile.

20 Guida per i pazienti 



Tra i disturbi motori che si verificano durante il sonno si 
ricorda in particolare il sonnambulismo, che si manifesta
prevalentemente nei bambini e negli adolescenti.

La persona interessata si alza e girovaga. Se nella stanza si 
trovano oggetti pericolosi o se si è a un piano alto e la fine-
stra è aperta, si possono verificare situazioni pericolose con
elevato rischio di ferimento.

Disturbi motori durante il sonno

«Il sonno e i suoi disturbi» 21



Nelle persone interessate si verificano durante il sonno epi-
sodi periodici caratterizzati da movimenti intensi e ripetuti
degli arti inferiori e – più raramente – degli arti superiori.
Solo raramente la persona che dorme se ne accorge, più spes-
so chi li nota è il partner. Le fasi motorie durano da mezzo 
secondo a cinque secondi e si susseguono ad intervalli di 
20–40 secondi. Questi episodi possono durare da pochi mi-
nuti a diverse ore e spesso sono accompagnati da un aumento
della frequenza cardiaca e della pressione arteriosa. 

Il problema è che questi movimenti periodici disturbano 
il sonno. Si manifestano più frequentemente nella fase di 
addormentamento, ma anche nella fase di sonno leggero, 
e portano così tipicamente a disturbi della fase di induzione,
ma anche il mantenimento del sonno è spesso disturbato. 

Fino al 15–20% delle insonnie è imputabile ai movimenti 
periodici degli arti inferiori, e nei pazienti con età superiore
ai 60 anni questa percentuale supera il 30%!

La causa di questo disturbo del sonno ancora non è chiara,
ma è ben trattabile con medicamenti.

Movimenti degli arti inferiori

22 Guida per i pazienti 



La Restless-Legs-Syndrome si manifesta con sensazioni ab-
normi degli arti inferiori, estremamente sgradevoli e in parte
con andamento progressivo. I disturbi compaiono quasi es clu -
 sivamente a riposo e/o prima dell’addormentamento e si 
accompagnano a un’intensa pulsione al movimento, che può
essere calmata soltanto muovendo o toccando le gambe e 
che si ripresenta rapidamente appena tornano a riposo.

Il decorso è caratterizzato per diversi anni da una gravità 
variabile, cioè i periodi con disturbi fastidiosi possono alter-
narsi con intervalli di molte settimane liberi da sintomi.

Nel 40% dei casi la causa non è riconoscibile. Dopo una 
conferma della diagnosi è tuttavia possibile ricorrere a misure
farmacologiche.

Nel 60% dei casi la sindrome delle gambe senza riposo può
essere segno di una malattia organica.

Gambe senza riposo

«Il sonno e i suoi disturbi» 23



Spesso, non si riesce ad uscire con le proprie forze dal circolo
vizioso tra il non riuscire a dormire, lo spossamento e la
man canza di concentrazione durante il giorno e la paura del
momento in cui ci si deve addormentare. Molte volte tutta-
via, possono essere d’aiuto le misure elencate a pagina 28 alla
voce «consigli per conciliare il sonno».

Talvolta anche un sonnifero può aiutare a interrompere 
questo circolo vizioso. In tal modo si ritrova la forza per 
recuperare il proprio ritmo giornaliero.

Che cosa posso fare personalmente?

24 Guida per i pazienti 



Per sonniferi (ipnotici) in senso stretto si intendono sostanze
che favoriscono ed inducono il sonno. 

A questo scopo è disponibile una varietà di sonniferi e tran-
quillanti soggetti o meno a prescrizione medica obbligatoria.

Tra essi si annoverano sia preparati ad azione sedativa 
diurna, sia preparati che favoriscono l’induzione ed il mante-
nimento del sonno.

Preparati non soggetti a prescrizione medica obbligatoria
Tra le preparazioni che non richiedono la ricetta medica si
sono affermati soprattutto i sonniferi e i tranquillanti a base
vegetale, derivati dalla valeriana, dal luppolo e dalla passi-
flora. Queste piante medicinali aiutano nelle condizioni di 
irrequietezza e nei disturbi dell’induzione del sonno di origi-
ne nervosa. Combinando oculatamente queste piante si può
ottenere un rafforzamento reciproco della loro azione. 

Preparati soggetti a prescrizione medica obbligatoria
A causa dei loro rischi e dei loro effetti collaterali, i sonniferi
dovrebbero essere assunti soltanto nel caso di gravi disturbi
del sonno. Ma oltre a questa considerazione esiste tutta una
serie di motivi che ne sconsigliano l’assunzione, a seconda
del tipo e della quantità del sonnifero. Ecco alcune tra le più
importanti situazioni in cui è controindicato l’uso dei sonni-
feri classici (le cosiddette benzodiazepine):
� Diagnosi di una sindrome da apnea notturna o di una 

malattia polmonare: le benzodiazepine interferiscono con
la respirazione durante il sonno, e pertanto l’azione del
sonnifero può rivelarsi pericolosa.

� Presenza di una malattia da dipendenza nella storia 
clinica: in questo caso esiste un maggiore rischio di dipen-
denza da sonniferi o anche di abuso di sonniferi.

� Nelle persone anziane, l’azione miorilassante di questi
sonniferi comporta un maggiore rischio di cadute durante
la notte (per esempio, quando si recano in bagno).

Medicamenti contro i disturbi del sonno

«Il sonno e i suoi disturbi» 25



Vantaggi dei sonniferi
Il vantaggio di una terapia con sonniferi consiste nell’imme-
diato sollievo dato dal miglioramento della capacità di ad-
dormentarsi e di mantenere il sonno. Si può così prevenire
una cronicizzazione del disturbo del sonno.

Nei disturbi cronici del sonno, il miglioramento della qua-
lità del sonno può impedire la comparsa di complicazioni
successive (per esempio, gravi stati depressivi). Nel contempo,
il sollievo offerto da questi preparati dà la possibilità di af-
frontare il disturbo del sonno con altre tecniche terapeutiche.

Svantaggi dei sonniferi
Il maggiore svantaggio della terapia medicamentosa dei 
disturbi del sonno con sonniferi consiste nel fatto che questi
medicamenti possono soltanto eliminare (spesso solo tem-
poraneamente) i sintomi, ma non le cause. «Aiutano, ma non
guariscono.» 

La terapia medicamentosa, pertanto, dovrebbe sempre far
parte di un concetto terapeutico complessivo che comprenda
anche altre misure, non medicamentose.

26 Guida per i pazienti 



Durata dell’assunzione
Generalmente, per l’assunzione vale il seguente principio:

la durata più breve possibile, il dosaggio più basso possibile
e non sospendere mai all’improvviso!

Per una durata ragionevole della terapia medicamentosa con
sonniferi si intendono generalmente 4–8 settimane.

Questa raccomandazione è valida soprattutto per le persone
che non presentano altre malattie, né organiche, né psichia-
triche. Nel caso di disturbi del sonno causati da un’altra 
malattia (per esempio, schizofrenia o depressione), è possi-
bile che sia richiesta una terapia medicamentosa della durata
di molti mesi o perfino di anni.

La raccomandazione di non assumere sonniferi per un periodo
prolungato di tempo si basa sulle seguenti considerazioni:
� è preferibile evitare un consumo cronico di medicamenti
� aumentando la durata della terapia medicamentosa, 

aumenta anche il rischio di una dipendenza da farmaci
� non esistono prove dell’efficacia dell’assunzione di 

sonniferi per un lungo periodo di tempo. È possibile che 
si verifichi una riduzione della loro efficacia.

«Il sonno e i suoi disturbi» 27



In che modo si possono affrontare lievi disturbi del sonno? 
� Andare a letto e alzarsi il più spesso possibile alla stessa

ora. Un buon sonno richiede un ritmo regolare.
� Generalmente non è possibile dormire a comando. 

Quasi tutte le persone hanno bisogno di un «periodo
intermedio», che separi lo stress della giornata dalla rige-
nerazione della notte. Vale il seguente principio: chi si
sforza di dormire, scaccia il sonno proprio a causa di 
questo sforzo. 

� Rinunciare al sonno pomeridiano o limitarlo a 
un breve periodo.

� Assumere alcolici solo in scarse quantità, meglio 2–3 
ore prima di coricarsi, come coadiuvante al rilassamento
che favorisce il sonno normale quando l’alcool è già stato
metabolizzato. L’alcool toglie al sonno la sua funzione 
di recupero.

� L’inquinamento acustico spesso comporta un disturbo
maggiore del sonno notturno di quanto non si creda. 
Pur senza causare un risveglio, il rumore può compromet-
tere le fasi del sonno. Nel caso, considerare la possibilità 
di spostare il letto in una stanza più tranquilla o di far in-
stallare finestre insonorizzate.

� Allenamento fisico regolare, al mattino o nel pomeriggio,
e non nelle 3 ore prima di coricarsi. L’organismo ha biso-
g no di tempo per adattarsi. La mancanza di attività favo-
risce i disturbi del sonno. La stanchezza fisica favorisce 
il sonno. Le attività mentali svolte a tarda ora, invece, 
possono dare origine alla temuta combinazione tra «stan-
chezza» ed «eccitazione». Ma anche il sovraccarico fisico
può comportare le stesse conseguenze.

� Preparare una camera da letto fresca, ben aerata e oscurata:
l’aria fresca favorisce il sonno. Per gli adulti, la tempera-
tura ideale della stanza è sui 14–18 gradi.

� Andare a dormire soltanto quando sopraggiunge vera-
mente la stanchezza. 

� Il precoce risveglio può essere il sintomo di uno stato de-
pressivo. In questo caso è sempre consigliabile consultare
uno specialista in psichiatria. Tuttavia, se non se ne trova
la causa, è consigliabile coricarsi un po’ più tardi. Chi va a
letto regolarmente sempre un po’ più tardi, per esempio,
ogni giorno di 15 minuti, gradualmente riuscirà a spostare
anche il suo risveglio verso l’orario desiderato.  

Consigli per conciliare il sonno

28 Guida per i pazienti 



� Nei disturbi di induzione del sonno può essere utile, 
semplicemente, alzarsi regolarmente sempre un po’ prima
e pertanto accorciare il tempo del sonno notturno.

� Disturbi del mantenimento del sonno: l’aspetto più
impor tante è l’atteggiamento nei loro confronti – di solito
si tratta di brevi interruzioni del sonno.

� Spesso i disturbi dell’induzione e del mantenimento del
sonno che durano solo alcuni giorni sono dovuti ad agita-
zione o a stress. Molte persone dormono male nella notte
tra domenica e lunedì, nella previsione dello stress della
settimana entrante. 

� Molti pazienti sopravvalutano notevolmente il loro 
periodo di veglia notturna.

� Le persone che soffrono cronicamente di piedi freddi e
pertanto non trovano sonno, dovrebbero provare pediluvi
a temperatura alternata calda e fredda oppure a tempera-
tura gradualmente crescente. 

� Si può dormire solo molto limitatamente per «immagazzi-
nare provviste di sonno». Di solito ciò non funziona per 
il semplice motivo che il dormire in anticipo è associato 
a un atteggiamento di attesa che sicuramente impedisce 
l’addormentamento. 

� È possibile compensare un deficit di sonno con un’aggiun -
ta di sonno relativamente breve. Dopo una notte passata
in bianco, la durata del sonno necessario per il recupero
non è neanche lontanamente di sedici ore, ma semmai di
dieci o undici ore. 

� Se ci si sveglia di notte con un intenso senso di paura, 
irrequietezza, batticuore o difficoltà a respirare e se anche
durante il giorno si verificano simili accessi, (difficoltà a
respirare, sensazione di insicurezza o di stordimento, batti-
cuore, tremore, sudorazione, sensazione di soffocamento,
nausea, disturbi addominali, formicolio agli arti superiori,
vampate di calore, brividi di freddo, ecc.) si deve pensare 
a un disturbo da panico e consultare uno specialista in psi-
chiatria o parlarne con il medico curante. 

«Il sonno e i suoi disturbi» 29



Quanto è alta la probabilità che in una delle seguenti situa-
zioni lei si appisoli o si addormenti, quindi non ha soltanto
la sensazione di essere stanca/o? Il test si riferisce alla sua 
attuale vita quotidiana. Anche se recentemente non ha vis-
suto nessuna di queste situazioni, cerchi per favore di imma-
ginare come avrebbero agito su di lei. Usi una scala da 0 a 3
per dare il punteggio appropriato a ogni situazione.

0 = non mi addormenterei mai
1 = scarsa probabilità di addormentarmi
2 = moderata probabilità di addormentarmi
3 = elevata probabilità di addormentarmi

Test di Epworth: tendenza ad assopirsi

30 Guida per i pazienti 

Situazione Probabilità di 
addormentamento
0 1 2 3

Leggere seduti

Guardare la televisione

Stare seduti tranquilli in un luogo 
pubblico (per esempio teatro o assemblea)
Passeggera/o in macchina durante 
un’ora di viaggio senza interruzioni
Sdraiarsi di pomeriggio per riposare se 
le circostanze lo permettono
Stare seduti con qualcuno conversando

Stare seduti tranquilli dopo un pranzo 
senza aver bevuto alcolici
In macchina, fermandosi per pochi 
minuti nel traffico



Valutazione 
0 –7 punti
Lei è nella norma e non soffre di eccessiva sonnolenza 
diurna.

Più di 7 punti
Il suo punteggio rientra nell’ambito patologico. Lei soffre di
un’eccessiva sonnolenza diurna che spesso può essere dovuta
a un disturbo notturno del respiro e dovrebbe essere indagata
possibilmente da uno specialista in medicina del sonno.

Più di 10 punti
Il grado di sonnolenza diurna è elevato e preoccupante.
Dovrebbe consultare un medico competente e sottoporsi a
un trattamento.

«Il sonno e i suoi disturbi» 31

     



Per ogni domanda, apponga una crocetta nella rispettiva 
casella e conti le risposte «sì». Più di 3 domande con la rispo-
sta «sì» lasciano presumere che esista un disturbo del sonno
che necessita di trattamento. 

Ne parli con il suo medico che saprà aiutarla.

Test breve: disturbi del sonno

32 Guida per i pazienti 

sì no

Soffre di difficoltà nell’addormentarsi? 
(Resta sveglia/o più di 30 minuti?)
Ha difficoltà a mantenere il sonno? 
(si sveglia più di 1 volta per notte?)
Le capita spesso di russare?

Ha delle pause respiratorie durante il sonno?

Ha la tendenza ad addormentarsi 
involontariamente durante il giorno?
Ha mal di testa o la pressione troppo 
alta al mattino?
Assume regolarmente medicamenti alla sera?

Al mattino, ha spesso la sensazione 
di aver dormito senza riposare?
Ha uno dei seguenti fattori di rischio:
– sovrappeso
– fumo
– consumo di alcolici



Per ogni domanda, apponga una crocetta nella rispettiva 
casella e conti le risposte «sì». 

Fino a 3 risposte «sì»
= rischio basso 

Fino a 7 risposte «sì»
= rischio moderato

Più di 7 risposte «sì»
= rischio elevato 

Test sulla predisposizione allo stress

«Il sonno e i suoi disturbi» 33

Livello fisico sì no

Soffro di difficoltà ad addormentarmi 
o a mantenere il sonno
Di giorno, spesso sono stanca/o e tesa/o

Ho spesso difficoltà di digestione 
(stitichezza o diarrea)
Ho spesso un capogiro in occasioni insignificanti

Ho spesso batticuore

Ho spesso difficoltà respiratorie senza 
un motivo particolare 
Soffro spesso di accessi di sudorazione

Ho spesso un senso di compressione sullo stomaco

Spesso reagisco con mal di testa

La mia pressione arteriosa è troppo 
alta o troppo bassa

Risultato livello fisico



34 Guida per i pazienti 

Per ogni domanda, apponga una crocetta nella rispettiva 
casella e conti le risposte «sì». 

Fino a 3 risposte «sì»
= rischio basso 

Fino a 7 risposte con «sì»
= rischio moderato

Più di 7 risposte «sì»
= rischio elevato 

Livello emotivo sì no

Spesso mi sento sola/o, 
abbandonata/o e isolata/o
Il mio stato d’umore spesso è depressivo, 
anche senza motivi particolari
Vorrei rinchiudermi in me stessa/o 

Ho poche occasioni per esternare 
o vivere i miei sentimenti
Negli ultimi tempi, perdo più spesso l’autocontrollo

Mi sento minacciata/o e sono più paurosa/o 
rispetto a prima
Spesso mi sento senza un piano e senza uno scopo

In questi ultimi tempi mi manca la motivazione 
per affrontare le cose
Le mie reazioni spesso sono di 
una veemenza inappropriata
Sono più nervosa/o, più inibita/o rispetto a prima

Risultato livello emotivo



«Il sonno e i suoi disturbi» 35

Per ogni domanda, apponga una crocetta nella rispettiva 
casella e conti le risposte «sì». 

Fino a 3 risposte «sì»
= rischio basso 

Fino a 7 risposte con «sì»
= rischio moderato

Più di 7 risposte «sì»
= rischio elevato 

Livello intellettivo sì no

Nelle situazioni conflittuali, la mia capacità di atten-
zione e concentrazione è peggiorata rispetto a prima
Ho perso in generale l’interesse sia nella vita 
professionale, sia nel tempo libero
Negli ultimi tempi, il mio autocontrollo e 
la mia disciplina sono diminuiti
Più spesso rispetto a prima mi capita di 
dimenticare cose importanti
Mi risulta faticoso imparare cose nuove

Spesso percepisco una mia incapacità 
decisionale e indifferenza 
Spesso ho la sensazione di non essere più in grado 
di partecipare a una discussione
Molte cose iniziano a essere più grandi di me 

Rispetto a prima, riesco meno bene a sbrigare 
dei lavori con calma e uno dopo l’altro
Nelle conversazioni, spesso perdo il filo del discorso

Risultato livello intellettivo



36 Guida per i pazienti 





Quelli con l’arcobaleno

Mepha Pharma SA
www.mepha.ch 22

4
9
8
4
-1
1
1
5
0
1



