file type: HTML

og:image: https://www.humanitas.it/news/wp-content/uploads/insonnia-1800x800-1.jpg
article:published_time: 2016-08-04T14:47:51+01:00
og:image:width: 1800
twitter:card: summary_large_image
og:site_name: Humanitas News
generator: WordPress 4.9.8
title: I disturbi del sonno: cause, conseguenze, rimedi - Humanitas News
og:description: I disturbi del sonno colpiscono molte persone, pregiudicando, …
article:publisher: http://www.facebook.com
twitter:image: https://www.humanitas.it/news/wp-content/uploads/insonnia-1800x800-1.jpg
article:modified_time: 2016-10-24T12:42:30+01:00
dc:title: I disturbi del sonno: cause, conseguenze, rimedi - Humanitas News
Content-Encoding: UTF-8
Content-Type: text/html; charset=UTF-8
og:type: article
article:section: Malattie e cure
twitter:title: I disturbi del sonno: cause, conseguenze, rimedi - Humanitas News
og:title: I disturbi del sonno: cause, conseguenze, rimedi - Humanitas News
og:image:height: 800
og:updated_time: 2016-10-24T12:42:30+01:00
article:tag: Disturbi del sonno
viewport: width=device-width, initial-scale=1.0
twitter:description: I disturbi del sonno colpiscono molte persone, pregiudicando, […]
og:locale: it_IT
og:url: https://www.humanitas.it/news/16986-disturbi-del-sonno-cause-conseguenze-rimedi
Content-Language: it-IT
msapplication-TileImage: https://www.humanitas.it/news/wp-content/uploads/cropped-favicon-270x270.png
content:




    
        

            
                
        		 
                 
             

            



            

                
                    
                       
                           
                           
                           
                       


                       	Chi siamo
	Centri
	Medici
	Malattie
	Cure
	Visite ed Esami
	Redazione
	Redazione Humanitas News
	Redazione Humanitas News – Cancer Center



	News
	Info
	Prenotazioni



                



                

                    	Chi siamo
	Centri
	Medici
	Malattie
	Cure
	Visite ed Esami
	Redazione
	Redazione Humanitas News
	Redazione Humanitas News – Cancer Center



	News
	Info
	Prenotazioni




                


            

            
                
                    
                    Search for:
                    
                    
                    

                    
                


             


            



        
    

    
        
        


            
                

            

                

                    

                        I disturbi del sonno: cause, conseguenze, rimedi


                        
                            

                                Tweet

                                Share

                                Share
                                

                            


                        


                            
                                In collaborazione con Redazione Humanitas News
                                pubblicato il 4 agosto 2016  
                                in Malattie e cure                                                             




                    


                



            

        


        

            

                

    
        I disturbi del sonno colpiscono molte persone, pregiudicando, in alcuni casi, la qualità della loro vita e alterando le normali attività fisiologiche del loro corpo. Molte persone non sanno come affrontare questi disturbi né tanto meno come risolverli. La mancanza di sonno può causare stanchezza cronica, diminuzione dell’attenzione e della concentrazione e irritabilità. Un’insonnia prolungata, inoltre, può avere effetti dannosi sulla salute. Ne parliamo con la dottoressa Lara Fratticci, neurologa in Humanitas.



 

Quante sono le ore di sonno necessarie perché una persona si possa sentire “riposata”?

Per la maggior parte delle persone è sufficiente dormire dalle 7 alle 8 ore a notte. Poi ci sono i cosiddetti “dormitori lunghi”, che necessitano di 10 ore. Esistono anche i “dormitori corti”, per i quali sono sufficienti 5 o 6 ore di sonno per star bene e non lamentare eccessiva sonnolenza diurna o sensazione di spossatezza.

 

Quali sono i fattori che influenzano la qualità del sonno?

L’insonnia è il disturbo più frequente ma non è l’unico. Ci possono essere delle cause soggettive come il disturbo dell’umore, la depressione, l’ansia, oppure problematiche come la sindrome delle “gambe senza riposo”, un disagio causato da un’intensa irrequietezza motoria alle gambe che impedisce al paziente di iniziare il sonno notturno.

Alla base di una scarsa qualità del sonno possono esserci fattori che alterano il normale ritmo sonno-veglia. Questi fattori, a volte, sono riconducibili a determinate malattie sistemiche, a disturbi della tiroide, a scompenso cardiaco o a ipertensione arteriosa.

Altre cause che possono disturbare il sonno sono: il caffè, l’alcool, la nicotina, i cibi pesanti e l’attività sportiva nelle 3-4 ore prima di coricarsi.

 

Quali sono le principali conseguenze della deprivazione del sonno?

 Le principali conseguenze dell’insonnia sono:

	astenia, ossia una stanchezza significativa;
	disturbi dell’attenzione, della concentrazione e della memoria, soprattutto sul lavoro;
	eccessiva sonnolenza diurna;
	disturbo dell’umore;
	ansia e facile irritabilità.


 

Esistono dei rimedi per i disturbi di sonno occasionali?

Il rimedio migliore è individuare la causa alla base del disturbo e capire se questa può essere rimossa. Prima di passare a una terapia farmacologica, si segnalano alcuni accorgimenti per una buona igiene del sonno:

	coricarsi e svegliarsi sempre alla stessa ora, se possibile, anche nel fine settimana;
	usare la camera da letto solo per dormire, evitando quindi di guardare la televisione o di mangiare a letto;
	ridurre nicotina, caffeina e alcool nell’arco della giornata;
	svolgere esercizio fisico regolare, ma non nelle 3-4 ore prima di coricarsi;
	esporsi con regolarità alla luce solare, perché ciò favorisce il corretto ritmo circadiano.


 

Che cosa si può fare se il problema diventa cronico?

Se le indicazioni espresse precedentemente non sono risolutive, il medico specialista potrà consigliare alcune terapie farmacologiche, a cominciare dalla melatonina.

Successivamente, è possibile ricorrere alle benzodiazepine oppure a ipnoinducenti, farmaci che favoriscono la comparsa del sonno.

Ci sono persone che faticano ad addormentarsi ma che poi dormono regolarmente; altre, invece, hanno molte difficoltà a mantenere un sonno costante e prolungato. Altre ancora tendono a svegliarsi molto presto al mattino, non riuscendo più a riaddormentarsi: in quest’ultimo caso il problema può essere legato a un disturbo depressivo e, al posto degli ipnoinducenti, è consigliabile ricorrere agli antidepressivi.

 

Quando rivolgersi a uno specialista?

L’aiuto di uno specialista diventa essenziale quando la persona capisce che questo disturbo si sta prolungando nel tempo, pregiudicando in modo significativo la qualità di vita. I disturbi che la persona avverte possono essere diversi – facile irritabilità, deconcentrazione sul lavoro, difficoltà a portare a termine un progetto, problemi a mantenere l’attenzione per un periodo di tempo prolungato: in presenza di questi sintomi è bene rivolgersi a un medico.

 

Qual è il percorso previsto per un paziente che ha disturbi del sonno?

Nel caso in cui gli accorgimenti di cui sopra non siano stati sufficienti a risolvere il problema, è consigliabile rivolgersi a un centro di medicina del sonno.

Qui verrà eseguito l’esame della polisonnografia, che – registrando l’attività elettroencefalografica, insieme ad altri parametri come il tono muscolare, l’attività respiratoria, i movimenti oculari, la frequenza cardiaca ecc. – è in grado di offrire una valutazione sia qualitativa sia quantitativa del sonno.

 

Prenota una visita con la dott.ssa Fratticci
 

 


        


        
            Tags
 Disturbi del sonno Gli Ospedali Humanitas Milano Lara Fratticci

            



    

        

        
            

               

                
                    In collaborazione con Redazione Humanitas News


                    
                        Humanitas News persegue l’obiettivo di comunicare, tramite la produzione di contenuti testuali, grafici e multimediali, le attività cliniche, scientifiche, divulgative ed educative di Humanitas e dei suoi professionisti. Scoperte scientifiche e studi clinici, trattamenti e tecnologie, eventi di spessore nazionale e internazionale, nonché iniziative di prevenzione alle quali l’Ospedale aderisce: sono solo alcuni dei temi affrontati in articoli e interviste di approfondimento pubblicati quotidianamente e scritti in collaborazione con gli specialisti dell’Istituto. Attivissima anche sui social, la redazione di Humanitas News propone inoltre una newsletter mensile inviata a tutti gli iscritti, per rimanere sempre aggiornati sulle più interessanti novità legate al mondo Humanitas.                    

                


            


        
    


                
            


            
            


    Recent Posts
	
Radioterapia prima del trapianto nei pazienti con leucemia: una nuova tecnica per risparmiare i tessuti sani

3 novembre 2020 


	
In Humanitas il Corso di eccellenza in ortopedia del ginocchio

3 novembre 2020 


	
I cioccolatini di AIRC per sostenere la Ricerca sul cancro

3 novembre 2020 


	
Tampone, test rapido e test sierologico: a cosa servono?

3 novembre 2020 


	
Correlazioni tra disfunzione cardiaca e Covid-19: uno studio Humanitas per stimare in anticipo i fattori di rischio

3 novembre 2020 







					


			

			
















		

Tweets
			
					
						RT @MediHumdani: Important data suggested that prior CD19 therapies do not automatically preclude subsequent antiCD19 #CART cell therapy in…
						
							
								
									24 August 2020								
							

											

				
	
					
						RT @AntoninoSpin: @HumanitasCRS @HumanitasMilano we prefer single-port MIS,through stoma site, instead of multi-port MIS.
It avoids adhesio…
						
							
								
									24 August 2020								
							

											

				
	
					
						RT @LombardiaInnova: 💬 Il ruolo del sistema immunitario nelle diverse reazioni al #COVID19 e le prospettive della ricerca scientifica: ce n…
						
							
								
									24 August 2020								
							

											

				
	
					
						RT @GGStefanini: Pragmatic strategy to optimize risk stratification in #COVID19: early systematic assessment of #troponin and #BNP at the t…
						
							
								
									24 August 2020								
							

											

				
	
					
						RT @Ibra_official: Given the current emergency situation here in Italy, @MindTheGum would like to aid this story’s true heroes (doctors, nu…
						
							
								
									16 March 2020								
							

											

				


				
			
				Follow @@HumanitasMilano			
		

		

Tag
Alberto Albanese
Alberto Mantovani
Alessandro Repici
Alessandro Zerbi
alimentazione
Antonio Costanzo
Armando Santoro
Asma
Beatrice Salvioli
Cancer Center
Cardio Center
Carlo Selmi
Centro Oculistico
chirurgia
coronavirus
Corrado Tinterri
COVID-19
cuore
Dermatologia
Diagnosi
farmaci biologici
Giorgio Guazzoni
Giorgio Walter Canonica
Giulia Veronesi
Gli Ospedali
Humanitas
Humanitas Milano
Humanitas University
Informazione seno
i nostri medici
Marta Scorsetti
Massimo Lazzeri
Matteo Della Porta
Michela Matteoli
Neuro Center
Paolo Vinciguerra
paziente diplomata
Prevenzione
Ricerca
Silvio Danese
Sintomi
terapia
Tumore al seno
Tumori
Urologia







        


    


        
            
                
                    
                        
                            CHI SIAMO
			L'Istituto Clinico Humanitas si trova a Rozzano, a 8 km a sud di Milano, con cui è collegata, insieme ad alcuni paesi limitrofi, con alcune navette dedicate a pazienti, visitatori e dipendenti.

		

                        


                    
                        
                            I CENTRI
			Cancer Center


Cardio Center


Check up and Diagnosi


Fertility Center


Neuro Center


Ortho Center


Centro Obesità

		

                        


                    
                        
                            NEWS & MAGAZINE
			Humanitas Gavazzeni


Humanitas Mater Domini


Humanitas Centro Catanese di Oncologia


Humanitas Cellini


Humanitas Gradenigo


Humanitas San Pio X

		

                        


                    
                        
                            Seguici su:

		
			
					
																		
                                                    facebook
                        
						

											
				
	
					
																		
                                                    twitter
                        
						

											
				
	
					
																		
                                                    google
                        
						

											
				
	
					
																		
                                                    linkedin
                        
						

											
				
	
					
																		
                                                    youtube
                        
						

											
				
	
					
																		
                                                    foursquare
                        
						

											
				
	
					
																		
                                                    rss
                        
						

											
				



		

                        


                    
                    

                

            



        
		
        
           	
	
 	   
                Istituto Clinico Humanitas - Via Manzoni 56, Rozzano (Milano), Italia - P. IVA 10125410158 Autorizzazioni: Decreto Presidente Regione Lombardia n°1906 del 18.04.1996 Direttore Sanitario: dott. Michele Lagioia            

            
        

    



Iscriviti alla newsletter


  Rimani sempre aggiornato sulle notizie dal mondo Humanitas!



	Indirizzo e-mail:
	



    
       Accetto la Privacy Policy
    



	









Per offrire una migliore esperienza di navigazione, per avere statistiche sulle nostre campagne promozionali e sull'uso dei nostri servizi da parte dell’utenza, per farti visualizzare contenuti pubblicitari in linea con le tue preferenze ed esigenze, questo sito usa cookie anche di terze parti. Chi sceglie di chiudere questo banner o di proseguire nella navigazione cliccando al di fuori di esso esprime il consenso all'uso dei cookie. Per saperne di più o per modificare le tue preferenze sui cookie consulta la nostra Cookie Policy Ho preso visione 




		
	





























